---
title: Brug det opdaterede bånd i Power BI Desktop (eksempelvisning)
description: Naviger nemt i menuer og kommandoer med det nye bånd i Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 03/20/2020
ms.author: davidi
LocalizationGroup: Connect to data
ms.openlocfilehash: cbaf3244ce8e8aa2755b6b47bf6381c191293306
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: da-DK
ms.lasthandoff: 05/05/2020
ms.locfileid: "79133233"
---
# <a name="use-the-updated-ribbon-in-power-bi-desktop"></a>Brug det opdaterede bånd i Power BI Desktop

Fra og med den opdateringen i marts 2020 tilpasser Power BI Desktop sit bånd, så det matcher udseendet og oplevelsen i andre Microsoft-produkter, f. eks. Microsoft Office. Det opdaterede bånd vises i de månedlige opdateringer fra november 2019 som en prøveversionsfunktion og fra og med opdateringen i marts 2020, er det nye bånd standardoplevelsen.

![Nyt bånd i Power BI Desktop](media/desktop-ribbon/desktop-ribbon-02.png)

## <a name="how-to-enable-the-updated-ribbon"></a>Sådan aktiverer du det opdaterede bånd

Fra og med opdateringen i marts 2020 er det opdaterede bånd som standard slået til. I tidligere versioner af Power BI Desktop (fra og med opdateringen i november 2019) er det opdaterede bånd i Power BI en prøveversionsfunktion og skal aktiveres. Du aktiverer den i de pågældende tidligere opdateringer ved at vælge **Filer > Indstillinger > Indstillinger** og derefter vælge **Funktioner i prøveversionen** i venstre kolonne. I højre rude findes valget **Opdateret bånd**. Markér afkrydsningsfeltet ud for **Opdateret bånd** for at aktivere prøveversionsfunktionen. Du skal genstarte Power BI Desktop, før prøveversionsfunktionen kan træde i kraft.

![Det opdaterede bånd i Power BI Desktop](media/desktop-ribbon/desktop-ribbon-01.png)

> [!NOTE]
> I Power BI Desktop-versioner fra og med marts 2020, er det ikke nødvendigt at aktivere det opdaterede bånd, da det nye bånd fra marts 2020 er standardoplevelsen.

## <a name="features-of-the-new-ribbon"></a>Funktioner i det nye bånd

Opdateringen af vores bånd har til hensigt at gøre oplevelsen på tværs af Power BI Desktop samt i andre Microsoft-produkter nem og velkendt. 

![Nyt bånd i Power BI Desktop](media/desktop-ribbon/desktop-ribbon-03.png)

Fordelene kan grupperes i følgende kategorier:

* **Forbedret udseende, funktionalitet og organisation** – ikonerne og funktionalitetet på det opdaterede Power BI Desktop bånd er tilpasset udseendet og organiseringen i de båndelementer, der findes i Office-programmerne.

    ![Forbedret udseende og funktionalitet](media/desktop-ribbon/desktop-ribbon-04.png)

* **Et galleri med intuitive temaer** – galleriet med temaer, der findes på båndet **Vis**, har det velkendte udseende og den funktionalitet, der kendes fra PowerPoint-temagalleriet. Således viser billederne på båndet, hvordan temaændringerne ser ud, hvis de anvendes på din rapport, f. eks. farvekombinationer og skrifttyper. 

    ![Bedre temaer](media/desktop-ribbon/desktop-ribbon-05.png)

* **Dynamisk indhold på båndet baseret på din visning** – på det eksisterende bånd for Power BI Desktop, var ikke-tilgængelige ikoner eller kommandoer blot nedtonede, hvilket gav en ikke-optimal oplevelse. På det opdaterede bånd vises og arrangeres ikonerne dynamisk, så du altid ved, hvilke muligheder der er tilgængelige for dig i den pågældende kontekst.

* **Et bånd med en enkelt linje, som er pladsbesparende, når den er skjult** – en anden fordel ved det opdaterede bånd er muligheden for at skjule selve båndet i en enkelt linje og dynamisk vise elementer på båndet på basis af konteksten. 

    ![Skjult bånd](media/desktop-ribbon/desktop-ribbon-06.png)

* **Tip til at navigere til og vælge knapper** – hvis du vil navigere rundt på båndet, kan du trykke på **Alt + Windows-tast** for at aktivere tastetip. Når funktionen er aktiveret, kan du trykke på de viste taster på tastaturet for at navigere.

    ![Tastetip](media/desktop-ribbon/desktop-ribbon-07.png)

* **Brugerdefinerede formatstrenge** – ud over at angive brugerdefinerede formatstrenge i ruden *Egenskaber* kan du også angive dem på båndet. Vælg den måling eller kolonne, du vil tilpasse, hvorefter den kontekstafhængige fane **Målingsværktøjer** eller **Kolonneværktøjer** vises, afhængigt af dit valg. I fanens formateringsafsnit kan du skrive den brugerdefinerede formatstreng direkte på rullelisten.

    ![Brugerdefinerede formatstrenge](media/desktop-ribbon/desktop-ribbon-08.png)

* **Tilgængelighed** – titellinjen, båndet og menuen Filer er fuldt tilgængelige. Tryk på Ctrl + F6 for at gå til afsnittet på båndet. Derefter kan du bruge **tabulatortasten** til at flytte mellem de øverste og nederste paneler og piletasterne til at flytte mellem elementer.


Ud over disse synlige ændringer giver et opdateret bånd også mulighed for, at vi kan foretage fremtidige opdateringer af Power BI Desktop og dets bånd, f. eks. følgende:

* Opret mere fleksible og intuitive kontrolelementer på båndet, f. eks. galleriet med visuals
* Føj de *sorte* og *mørkegrå* Office-temaer til Power BI Desktop
* Gør tilgængeligheden bedre


## <a name="next-steps"></a>De næste trin
Du kan oprette forbindelse til mange forskellige typer data ved hjælp af Power BI Desktop. Hvis du vil have mere at vide om datakilder, kan du se følgende ressourcer:

* [Hvad er Power BI Desktop?](desktop-what-is-desktop.md)
* [Datakilder i Power BI Desktop](desktop-data-sources.md)
* [Udform og kombiner data med Power BI Desktop](desktop-shape-and-combine-data.md)
* [Opret forbindelse til Excel-projektmapper i Power BI Desktop](desktop-connect-excel.md)   
* [Angiv data direkte i Power BI Desktop](desktop-enter-data-directly-into-desktop.md)   

