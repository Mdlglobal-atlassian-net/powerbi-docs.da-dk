I denne lektion opretter vi en *indholdspakke* med eksisterende artefakter, som vi allerede har i Power BI, og deler dem med kolleger. 

I **Mit arbejdsområde** har jeg et dashboard, rapporten nedenunder og datasættet. Jeg vil dele dem som en pakke med personer i min organisation, så de kan genbruge dem.

![Del og samarbejd i Power BI](./media/6-2-create-content-packs/pbi_learn06_02myworkspacenohilite.png)

Når jeg vælger ikonet **Indstillinger** (tandhjulet øverst til højre i tjenesten), kan jeg se, hvor meget lagerplads jeg har brugt, og jeg kan oprette en indholdspakke.

![Del og samarbejd i Power BI](./media/6-2-create-content-packs/pbi_learn06_02options.png)

I dialogboksen, der vises, kan jeg vælge enten at distribuere den til bestemte personer eller grupper – jeg kan også give den en titel. Det er også en god ide at tilføje en detaljeret beskrivelse i feltet **Beskrivelse**, så brugere, der søger efter en indholdspakke, ved hvad den indeholder eller angiver.

![Del og samarbejd i Power BI](./media/6-2-create-content-packs/pbi_learn06_02create_contpktop.png)

Nederst i dialogboksen har jeg mulighed for at overføre et billede til indholdspakken og derefter udføre det vigtigste trin – jeg vælger det dashboard, som jeg vil inkludere i indholdspakken, og når jeg gør det, vælger Power BI automatisk rapporten og datasættet, som bruges i dashboardet. Jeg kan ikke fravælge rapporten eller datasættet, fordi dashboardet, jeg vil inkludere i indholdspakken, skal bruge dem.

![Del og samarbejd i Power BI](./media/6-2-create-content-packs/pbi_learn06_02create_contpk2ndhalf.png)

Jeg kan også vælge andre dashboards, rapporter og datasæt, men det vil jeg ikke gøre nu.

Når jeg publicerer, så føjes indholdspakken til organisationens indholdsgalleri.

![Del og samarbejd i Power BI](./media/6-2-create-content-packs/pbi_learn06_02contpksuccess.png)

Videre til næste lektion!

