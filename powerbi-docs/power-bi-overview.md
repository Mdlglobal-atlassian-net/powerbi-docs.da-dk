---
title: Hvad er Power BI?
description: Oversigt over Power BI, og hvordan de forskellige dele passer sammen – Power BI Desktop, Power BI-tjeneste, Power BI Mobil, rapportserver, Power BI Embedded.
author: maggiesMSFT
manager: kfile
ms.service: powerbi
ms.subservice: powerbi-service
ms.topic: overview
ms.date: 02/07/2019
ms.author: maggies
LocalizationGroup: Get started
ms.openlocfilehash: b1efe45d52b5a7a18a86407b41e8af287d3c8260
ms.sourcegitcommit: b717118c44499c8fd8f57534a275f2f78aacc0f1
ms.translationtype: HT
ms.contentlocale: da-DK
ms.lasthandoff: 02/09/2019
ms.locfileid: "55971642"
---
# <a name="what-is-power-bi"></a>Hvad er Power BI?
**Power BI** er en samling af softwaretjenester, apps og forbindelser, der arbejder sammen for at forvandle usammenhængende data til faste, visuelt fordybende og interaktive indsigter. Dine data kan være et Excel-regneark eller en samling cloudbaserede hybride data warehouses og hybride data warehouses i det lokale miljø. Med **Power BI** kan du nemt oprette forbindelse til dine datakilder, visualisere og udforske vigtigt indhold samt dele det med alle de ønskede personer.

![diagram, der viser inputkilder til Power BI](media/power-bi-overview/power-bi-input-new.png)

**Power BI** kan være enkelt og hurtigt – i stand til at oprette hurtige indsigter ud fra et Excel-regneark eller en lokal database. Men **Power BI** er også et robust program i virksomhedsklassen, der er klar til omfattende udformning og realtidsanalyser samt tilpasset opbygning. På den måde er det dit personlige rapporterings- og visualiseringsværktøj. Det kan også fungere som basis for analyser og beslutningstagning i gruppeprojekter, afdelinger eller hele virksomheder.

## <a name="the-parts-of-power-bi"></a>Delene i Power BI
Power BI består af et desktopprogram i Windows med navnet **Power BI Desktop**, en online SaaS-tjeneste (*Software som en tjeneste*), som kaldes **Power BI-tjenesten**, og mobile Power BI-**apps** til Windows-, iOS- og Android-enheder.

![Power BI Desktop, tjeneste, mobil](media/power-bi-overview/power-bi-blocks.png)

Disse tre elementer – **Power BI Desktop**, **tjenesten** og **mobilapps** – er designet til at give adgang til at oprette, dele og forbruge forretningsindsigter på en måde, der opfylder brugernes behov eller rolle mest effektivt.

Med det fjerde element **Power BI-rapportserver** kan du publicere Power BI-rapporter til en server i det lokale miljø, når du har oprettet dem i Power BI Desktop. Læs mere om [Power BI-rapportserver](#on-premises-reporting-with-power-bi-report-server).

## <a name="how-power-bi-matches-your-role"></a>Sådan passer Power BI til din rolle
Din brug af Power BI kan afhænge af din rolle i et projekt eller på et team. Andre bruger måske Power BI på en anden måde, der svarer til deres rolle, hvilket er fint.

Du bruger f.eks. primært **Power BI-tjenesten**. Men en talfokuseret kollega med ansvar for oprettelse af forretningsrapporter bruger måske overvejende **Power BI Desktop** til oprettelse af rapporter og udgiver derefter de pågældende rapporter til Power BI-tjenesten, hvor du derefter kan se dem. En anden kollega arbejder måske med salg og bruger hovedsageligt Power BI-appen på telefonen for at holde styr på sine salgskvoter og for at analysere nye salgsemners oplysninger.

Hvis du er udvikler, bruger du måske Power BI-API'er til at pushe data til datasæt eller til at integrere dashboards og rapporter i dine egne brugerdefinerede programmer. Har du en ide til et nyt visuelt element? Skab det selv, og del det med andre.  

Det kan også være, du bruger alle elementer af **Power BI** på forskellige tidspunkter, afhængigt af hvad du arbejder med, eller hvad din rolle er i et bestemt projekt.

Du bruger måske **Power BI Desktop** til at oprette rapporter til dit eget team om statistikker over kundeengagement. Måske ser du også på lager- og produktionsstatus i et realtidsdashboard i tjenesten. Den måde, du bruger Power BI på, kan være baseret på, hvilken funktion eller tjeneste i Power BI der er det bedste værktøj i din situation. Alle dele af Power BI er tilgængelige for dig, og derfor er det fleksibelt og overbevisende.

Udforsk dokumenter, der er relevante for din rolle:
- Power BI for [***designere***](desktop-what-is-desktop.md)
- Power BI for [***forbrugere***](consumer/end-user-consumer.md)
- Power BI for [***udviklere***](developer/what-can-you-do.md)
- Power BI for [***administratorer***](service-admin-administering-power-bi-in-your-organization.md)

## <a name="the-flow-of-work-in-power-bi"></a>Arbejdsgangen i Power BI
En typisk arbejdsgang i Power BI starter med at oprette forbindelse til datakilder og at oprette en rapport i **Power BI Desktop**. Du publicerer derefter den pågældende rapport fra **Power BI Desktop** til **Power BI-tjenesten** og deler den, så slutbrugerne i **tjenesten** og på **mobilenhederne** kan se og interagere med rapporten.
Denne arbejdsproces er almindelig og viser, hvordan de tre hovedelementer i Power BI komplementerer hinanden.

Her er en detaljeret [sammenligning af Power BI Desktop og Power BI-tjenesten](service-service-vs-desktop.md).

Men hvad hvis du ikke er klar til at flytte til clouden og vil beholde dine rapporter bag en firmafirewall?  Læs videre.

## <a name="on-premises-reporting-with-power-bi-report-server"></a>Rapportering i det lokale miljø med Power BI-rapportserveren
Opret, udrul og administrer Power BI, mobile og sideinddelte rapporter i det lokale miljø med udvalget af brugsklare værktøjer og tjenester, som Power BI Report Server indeholder.

![diagram til det lokale miljø](media/power-bi-overview/power-bi-report-server2.png)

Power BI-rapportserveren er en løsning, som du udruller bag firewallen, og som derefter leverer dine rapporter til de rette brugere på forskellige måder, uanset om de skal vises i en webbrowser, på en mobilenhed eller som en mail. Og da Power BI-rapportserveren er kompatibel med Power BI i clouden, kan du flytte til clouden, når du er klar. 

Læs mere om [Power BI-rapportserver](report-server/get-started.md).

## <a name="next-steps"></a>Næste trin
[Log på, hent nogle data, og se, hvordan du bruger Power BI-tjenesten](service-the-new-power-bi-experience.md)   
[Selvstudium: Kom i gang med Power BI-tjenesten](service-get-started.md)
[Hurtig start: Opret forbindelse til data i Power BI Desktop](desktop-quickstart-connect-to-data.md)