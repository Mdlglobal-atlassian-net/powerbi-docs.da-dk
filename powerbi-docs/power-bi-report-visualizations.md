---
title: Oversigt over rapportvisualiseringer i Power BI-tjenesten og Desktop
description: Oversigt over rapportvisualiseringer (visuals) i Microsoft Power BI.
author: mihart
manager: kfile
ms.reviewer: ''
featuredvideoid: SYk_gWrtKvM
ms.service: powerbi
ms.component: powerbi-service
ms.topic: conceptual
ms.date: 01/21/2018
ms.author: mihart
LocalizationGroup: Visualizations
ms.openlocfilehash: f0e0dc02fc07849c68c00ce857da0ccbeb2d76df
ms.sourcegitcommit: 80d6b45eb84243e801b60b9038b9bff77c30d5c8
ms.translationtype: HT
ms.contentlocale: da-DK
ms.lasthandoff: 06/04/2018
ms.locfileid: "34240181"
---
# <a name="visualizations-in-power-bi-reports"></a>Visualiseringer i Power BI-rapporter
Visualiseringer (dvs. visuals) viser indsigter, der er blevet registreret i dataene. En rapport i Power BI har muligvis en enkelt side med én visual, eller den kan have sider fulde af visuals. I Power BI-tjenesten kan visuals [fastgøres fra rapporter til dashboards](service-dashboard-pin-tile-from-report.md). 

Det er vigtigt at skelne mellem rapporters *forfattere* og rapporters *forbrugere* Hvis du er personen, der opretter eller redigerer rapporten, så er du forfatter.  Forfattere har tilladelse til at redigere rapporten og dens underliggende datasæt. Det betyder, at du i Power BI Desktop kan åbne datasættet i Datavisning og oprette visuals i Rapportvisning. Det betyder, at du i Power BI-tjenesten kan åbne datasæt eller rapporter i rapporteditoren i [Redigeringsvisning](service-reading-view-and-editing-view.md). Hvis en rapport eller et dashboard er blevet [delt med dig](service-shared-with-me.md), så er du rapportens **forbruger**. Du kan få vist og interagere med rapporten og dens visuals, men du kan ikke gemme ændringerne.

Der er mange forskellige typer visuals, der fås direkte fra ruden VISUALISERINGER i Power BI. 

![](media/power-bi-report-visualizations/power-bi-visualizations.png)

Du kan desuden tilgå mange flere muligheder ved at besøge [webstedet for Microsoft AppSource-community'et](https://appsource.microsoft.com), hvor du kan finde og downloade[brugerdefinerede visuals](https://appsource.microsoft.com/marketplace/apps?product=power-bi-visuals&page=1) leveret af Microsoft og community'et.    

<iframe width="560" height="315" src="https://www.youtube.com/embed/SYk_gWrtKvM?list=PL1N57mwBHtN0JFoKSR0n-tBkUJHeMP2cP" frameborder="0" allowfullscreen></iframe>


  Hvis du ikke har erfaring med Power BI, eller hvis du har brug for at opfriske din viden, kan du bruge linkene nedenfor til at lære det grundlæggende om Power BI-visualiseringer.  Alternativt kan du bruge indholdsfortegnelsen (til venstre for denne artikel) til at finde flere praktiske oplysninger.

## <a name="add-a-visualization-in-power-bi"></a>Tilføj en visualisering i Power BI
[Opret visualiseringer](power-bi-report-add-visualizations-i.md) på siderne i dine rapporter. Gennemse [listen over visualiseringer og vores selvstudier om visualiseringer.](power-bi-visualization-types-for-reports-and-q-and-a.md) 

## <a name="upload-a-custom-visualization-and-use-it-in-power-bi"></a>Upload en brugerdefineret visualisering, og brug den i Power BI
Tilføj en brugerdefineret visualisering, som du selv har oprettet, eller som du har fundet på [webstedet for Microsoft AppSource-community'et](https://appsource.microsoft.com/marketplace/apps?product=power-bi-visuals). Er du i det kreative hjørne? Dyk ned i kildekoden, brug [udviklerværktøjer](service-custom-visuals-getting-started-with-developer-tools.md) til at oprette en ny visualiseringstype, og [del den med community'et](developer/office-store.md)

## <a name="change-the-visualization-type"></a>Ret visualiseringstypen
Prøv at [vælge en anden type visualisering](power-bi-report-change-visualization-type.md) for at se, hvilken der fungerer bedst med dine data.

## <a name="pin-the-visualization"></a>Fastgør visualiseringen
Når du har fået tilpasset visualiseringen til det, du har brug for i Power BI-tjenesten, kan du [fastgøre den på et dashboard](service-dashboard-pin-tile-from-report.md) som et felt. Hvis du ændrer visualiseringen, der bruges i rapporten, når du har fastgjort den, så ændres feltet på dashboardet ikke – et kurvediagram forbliver et kurvediagram, selvom du har ændret det til et kransediagram i rapporten.

## <a name="next-steps"></a>Næste trin
[Visualiseringstyper i Power BI](power-bi-visualization-types-for-reports-and-q-and-a.md)
[Rapporter i Power BI](service-reports.md)  
[Dashboards i Power BI](service-dashboards.md)  
[Power BI – Grundlæggende begreber](service-basic-concepts.md)  
Har du flere spørgsmål? [Prøv at spørge Power BI-community'et](http://community.powerbi.com/)

