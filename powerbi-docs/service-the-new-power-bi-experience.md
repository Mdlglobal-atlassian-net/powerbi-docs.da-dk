---
title: Navigation i Power BI-tjenesten
description: Oversigt over navigationsoplevelsen i Power BI
services: powerbi
documentationcenter: 
author: mihart
manager: kfile
backup: 
editor: 
featuredvideoid: G26dr2PsEpk
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 09/28/2017
ms.author: mihart
ms.openlocfilehash: a876b770d52bb114eaff0f299ce1683119b86cd8
ms.sourcegitcommit: f2b38777ca74c28f81b25e2f739e4835a0ffa75d
ms.translationtype: HT
ms.contentlocale: da-DK
ms.lasthandoff: 11/17/2017
---
# <a name="getting-around-in-power-bi-service"></a>Navigation i Power BI-tjenesten

Hvis du har brugt Power BI-tjenesten i et stykke tid nu, har du sikkert bemærket, at vi har foretaget betydelige ændringer i brugergrænsefladen.  De fleste af disse ændringer påvirker den måde, dit indhold (dashboards, rapporter og datasæt) er organiseret, og de stier (klik) du tager for at udføre opgaver med dette indhold. 

![](media/service-the-new-power-bi-experience/power-bi-navbar-bigger.png)

## <a name="how-do-i"></a>Hvordan kan jeg...
Til de af jer, der kender den tidligere grænseflade til Power BI-tjenesten, hjælper denne referenceguide dig med at finde ud af, hvordan du kan udføre noget i den nye brugergrænseflade. Vi er klar over, at det i begyndelsen kan være forvirrende, men vi tror på, at efterhånden som du bruger det, vil du opdage mange tidsbesparende fordele ved det nye layout. 

**Oversigtsvejledning**

| Handling | Ny (aktuel) sti |
| --- | --- | --- |
| Gør et dashboard til favorit |Arbejdsområde > Dashboards, og vælg stjerneikonet for at gøre det gult |
| Få vist en liste over dine foretrukne dashboards |Vælg **Favoritter** fra venstre navigationsrude |
| Få vist en liste over senest besøgte dashboards og rapporter |Vælg **Seneste** fra venstre navigationsrude |
| Få vist en liste over dashboards, der er blevet delt med dig |Vælg **Delt med mig** fra venstre navigationsrude |
| Del et dashboard |Åbn et dashboard, og vælg **Del**, eller opret og publicer en app |
| Slet et dashboard |Mit arbejdsområde > Dashboards > papirkurvsikonet |
| Slet en rapport |Mit arbejdsområde > Rapporter > papirkurvsikonet |
| Slet et datasæt |Min arbejdsområde > Datasæt >... > Slet |
| Åbn et dashboard |Arbejdsområde > Dashboards >, og vælg navnet på dashboardet |
| Åbn en rapport |Arbejdsområde > Rapporter >, og vælg navnet på rapporten |
| Åbn et datasæt |Arbejdsområde > Datasæt >, og vælg navnet på datasættet |
| Opret et dashboard |I den øverste navigationslinje: Vælg Opret > Dashboard |
| Opret en rapport |I den øverste navigationslinje: Vælg Opret > Rapport |
| Opret et datasæt |I den øverste navigationslinje: Vælg Opret > Datasæt |
| Opret en app |Arbejdsområde > Opret apparbejdsområde |
| Få vist en liste over alle dashboards, rapporter og datasæt, som du ejer |Arbejdsområder > Mit arbejdsområde |

## <a name="why-did-we-change-the-navigation-experience-for-power-bi-service"></a>Hvorfor ændrede vi navigationsoplevelsen til Power BI-tjenesten?
* strømlinede listerne til dashboards, rapporter, projektmapper og datasæt    
* tilføjede pop op-menuer med hurtig adgang til foretrukne, nyeste, og valg af arbejdsområde    
* tilføjede en metode til at identificere relateret indhold til dashboards, rapporter og datasæt    
* tilføjede et separat indholdsområde til projektmapper    
* oprettede et separat område til dine foretrukne dashboards    
* oprettede et separat område til indhold, der er blevet delt med dig 
* oprettede et separat område til dit seneste indhold  
* reducerede antallet af klik, der kræves for at udføre opgaver – kombinerede listerne over indhold og de handlinger, du kan udføre for det indhold, på samme skærm. For eksempel det, at skifte mellem dashboards og rapporter.</td></tr></table>

Se Amanda give dig en rundvisning i den nye navigationsoplevelse, hvor hun forklarer og demonstrerer forbedringerne.  Følg derefter den trinvise vejledning under videoen for selv at udforske det.

<iframe width="560" height="315" src="https://www.youtube.com/embed/G26dr2PsEpk" frameborder="0" allowfullscreen></iframe>

## <a name="weve-added-some-brand-new-features"></a>Vi har tilføjet nogle helt nye funktioner
Følg den trinvise vejledning for selv at udforske det.

### <a name="view-content-dashboards-reports-workbooks-datasets-workspaces-apps"></a>Vis indhold (dashboards, rapporter, projektmapper, datasæt, arbejdsområder, apps)
Lad os starte med at se på, hvordan det grundlæggende indhold (dashboards, rapporter, datasæt, projektmapper) er organiseret. Før dette var alt dit indhold angivet i venstre navigationsrude. Nu har du stadig denne mulighed, men standarden er at vise efter indholdstype i konteksten af et arbejdsområde. Vælg et arbejdsområde i venstre navigationsrude, og fanerne for det tilknyttede indhold (dashboards, rapporter, projektmapper, datasæt) udfylder Power BI-lærredet til højre.

Hvis du har Power BI (gratis), kan du kun se ét arbejdsområde-- **Mit arbejdsområde**.

![](media/service-the-new-power-bi-experience/power-bi-new-nav.gif)

### <a name="favorite-dashboards"></a>Gør dashboards til favoritter
Med **Favoritter** kan du hurtigt få adgang til de dashboards, der er vigtigst for dig.  

1. Med dashboardet åbent skal du vælge **Favorit** fra det øverste højre hjørne.
   
   ![](media/service-the-new-power-bi-experience/powerbi-dashboard-favorite.png)
   
   **Favoritter** ændres til **Fjern fra Favoritter**, og stjerneikonet bliver gult.
   
   ![](media/service-the-new-power-bi-experience/power-bi-unfavorite2.png)
2. Du kan få vist en liste over alle dashboards, du har tilføjet som favoritter, ved i den venstre navigationsrude at vælge pilen til højre for **Favoritter**. Da den venstre navigationsrude er en permanent funktion i Power BI-tjenesten, har du adgang til denne liste overalt i Power BI-tjenesten.
   
    ![](media/service-the-new-power-bi-experience/power-bi-favorite-flyout.png)
   
    Herfra kan du vælge et dashboard for at åbne det.
3. For at åbne ruden **Favoritter** i den venstre navigationsrude skal du vælge **Favoritter** eller vælge ikonet Favoritter ![](media/service-the-new-power-bi-experience/powerbi-star-icon.png).
   
   ![](media/service-the-new-power-bi-experience/power-bi-favorites-screen.png)
   
   Herfra kan du vælge et dashboard for at åbne det, se, hvem der ejer et dashboard, fjerne et dashboard fra favoritter eller dele et dashboard med kolleger.
4. En anden måde at markere et dashboard som en favorit er fra fanen **Dashboards**.  Åbn kun det arbejdsområde, der indeholder dashboardet, og vælg stjerneikonet til venstre for navnet på dashboardet.
   
   ![](media/service-the-new-power-bi-experience/power-bi-favorite-dashboard-new.png)

Hvis du vil vide mere, kan du se [Gør et dashboard til favorit](service-dashboard-favorite.md)

### <a name="recents"></a>Seneste
Du kan hurtigt få adgang til rapporter og dashboards, som du har fået adgang til for nylig, ved at gå til ruden **Seneste**. Dette omfatter indhold fra alle dine arbejdsområder.

  ![](media/service-the-new-power-bi-experience/power-bi-recent-new.png)

På samme måde som med Favoritter kan du hurtigt få adgang til dine Seneste overalt i Power BI-tjenesten ved at vælge pilen ud for **Seneste** i venstre navigationsrude.

  ![](media/service-the-new-power-bi-experience/power-bi-recent-flyout-new.png)

Hvis du vil vide mere, kan du se [Seneste i Power BI](service-recent.md)

### <a name="apps"></a>Apps
En app er en samling af dashboards og rapporter, der er bygget til at levere vigtige målepunkter samlet på ét sted. Du kan få apps, der er interne i din virksomhed, og også [apps til eksterne tjenester](service-connect-to-services.md), f.eks. Google Analytics og Microsoft Dynamics CRM. 

![](media/service-the-new-power-bi-experience/power-bi-apps.png)

Du kan få mere at vide i **Apparbejdsområder** (nedenfor) og [Hvad er Power BI-apps](service-install-use-apps.md).

### <a name="shared-with-me"></a>Delt med mig
**Delt med mig** er placeringen for alle dashboards, som kollegaer har delt med dig.  Filtrer efter dashboardets ejer, brug søgefeltet til at finde ud af, hvad der er relevant, og sortér elementerne efter dato.  Og for delt indhold, som du ofte besøger, er det endnu nemmere at angive dem som favoritter direkte fra visningen **Delt med mig**.

![](media/service-the-new-power-bi-experience/power-bi-shared-new.png)

Hvis du vil vide mere, kan du se [Delt med mig](service-shared-with-me.md)

### <a name="working-with-workspaces"></a>Arbejd med arbejdsområder
Det næste i venstre navigation er *arbejdsområder*. Arbejdsområder kan opfattes som *objektbeholdere* til Power BI-indhold. Der er to typer arbejdsområder: **Mit arbejdsområde** og Apparbejdsområder.

Hvis du ikke er medlem af et apparbejdsområde eller er en administrator, kan du ikke se nogen apparbejdsområder i din venstre navigationsrude. Og hvis du er en Power BI (gratis)-kunde, vises der ikke nogen apparbejdsområder.

#### <a name="my-workspace"></a>Mit arbejdsområde
**Mit arbejdsområde** gemmer alt det indhold, som du ejer. Tænk på det som din personlige sandkasse eller arbejdsområde til dit eget indhold. Du kan dele indhold fra Mit arbejdsområde med kolleger. I Mit arbejdsområde er dit indhold organiseret i fire faner: dashboards, rapporter, projektmapper og datasæt.

![](media/service-the-new-power-bi-experience/power-bi-my-workspace2.png)

#### <a name="app-workspaces"></a>Apparbejdsområder
Apps og apparbejdsområder er en funktion i Power BI Pro. Hvis du forfatter dashboards og rapporter for andre, skal du bruge apparbejdsområder til dette. Et apparbejdsområde er der, hvor du opretter appen, så hvis du vil oprette en app, skal du først oprette apparbejdsområdet. De er udviklingen i gruppearbejdsområder – midlertidige områder og objektbeholdere til indhold i appen.  Du og dine kollegaer kan samarbejde på dashboards, rapporter og andre typer indhold, som du planlægger at distribuere til et bredere publikum eller endda til hele organisationen.

Du kan få mere at vide i [Opret og distribuer en app i Power BI](service-create-distribute-apps.md#app-workspaces).

Som med **Mit arbejdsområde** er dit indhold organiseret i fire faner: dashboards, rapporter, projektmapper og datasæt.

![](media/service-the-new-power-bi-experience/power-bi-app-workspace.png)

Skift arbejdsområder ved at vælge **Arbejdsområder** i venstre navigationsrude.

![](media/service-the-new-power-bi-experience/power-bi-workspacesnew2.png)

### <a name="search-and-sort-content"></a>Søg og sortér indholdet
Den nye indholdsvisning gør det lettere at søge efter, filtrere og sortere dit indhold. Hvis du vil søge efter et dashboard, en rapport eller en projektmappe, skal du skrive i søgeområdet. Power BI filtrerer kun det indhold, der har søgestrengen som en del af navnet.

![](media/service-the-new-power-bi-experience/power-bi-search-sortnew.png)

Du kan også sortere indholdet efter navn eller ejer.  

![](media/service-the-new-power-bi-experience/power-bi-sort.png)

Hvis du vil vide mere, kan du se [Power BI-navigation: søg, sortér, filtrer](service-navigation-search-filter-sort.md)

## <a name="next-steps"></a>Næste trin
Har du spørgsmål eller feedback? [Besøg Power BI-communityforummet](http://community.powerbi.com/t5/Navigation-Preview-Forum/bd-p/NavigationPreview)

