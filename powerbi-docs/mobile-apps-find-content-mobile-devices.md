---
title: Find dashboards, rapporter og apps i Power BI-mobilapps
description: Se, hvor du kan finde dine dashboards og rapporter i Power BI-mobilappsene alt efter, hvor de kom fra.
services: powerbi
documentationcenter: 
author: maggiesMSFT
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 10/13/2017
ms.author: maggies
ms.openlocfilehash: 6dca860e4711d85b4b53c31c91ba4cba20bbe6e7
ms.sourcegitcommit: 99cc3b9cb615c2957dde6ca908a51238f129cebb
ms.translationtype: HT
ms.contentlocale: da-DK
ms.lasthandoff: 11/13/2017
---
# <a name="find-your-dashboards-reports-and-apps-in-the-power-bi-mobile-apps"></a>Find dine dashboards, rapporter og apps i Power BI-mobilapps
Gælder for:

| ![iPhone](media/mobile-apps-find-content-mobile-devices/iphone-logo-50-px.png) | ![iPad](media/mobile-apps-find-content-mobile-devices/ipad-logo-50-px.png) | ![Android-telefon](media/mobile-apps-find-content-mobile-devices/android-phone-logo-50-px.png) | ![Android-tablet](media/mobile-apps-find-content-mobile-devices/android-tablet-logo-50-px.png) | ![Windows 10-enheder](media/mobile-apps-find-content-mobile-devices/win-10-logo-50-px.png) |
|:--- |:--- |:--- |:--- |:--- |
| iPhone-telefoner |iPad-tablets |Android-telefoner |Android-tablets |Windows 10-enheder |

Dine dashboards, rapporter og apps gemmes forskellige steder i Power BI-mobilappsene alt efter, hvor de kom fra. I denne artikel beskrives det, hvor du kan finde de forskellige ting. Desuden kan du altid [søge efter alle de ting](mobile-apps-find-content-mobile-devices.md#search), du har i Power BI-mobilappsene. 

![Ny navigation i Power BI](media/mobile-apps-find-content-mobile-devices/power-bi-mobile-find-content.png)

1. [Favoritter](mobile-apps-find-content-mobile-devices.md#1-favorites)
2. [Rapportservere](mobile-apps-find-content-mobile-devices.md#2-report-servers) (valgfrit)
3. [Apps](mobile-apps-find-content-mobile-devices.md#3-apps)
4. [Delt med mig](mobile-apps-find-content-mobile-devices.md#4-shared-with-me)
5. [Arbejdsområder](mobile-apps-find-content-mobile-devices.md#5-workspaces)

## <a name="1-favorites"></a>1. Favoritter
Saml de dashboards og apps, du bruger mest, ved at markere dem som favoritter. Læs mere om [favoritter i Power BI-mobilappsene](mobile-apps-favorites.md).

## <a name="2-report-servers"></a>2. Rapportservere
Du har muligvis forbindelser til en eller flere Power BI-rapportservere eller SQL Server Reporting Services-servere i det lokale miljø. Hvis du har det, vises KPI'er, Power BI-rapporter og sideinddelte rapporter på serveren her. Hvis du har markeret nogle af dem som favoritter på serveren, vises de også på listen Favoritter. Læs mere om at [få vist KPI'er og rapporter i det lokale miljø i Power BI-mobilappsene](mobile-app-ssrs-kpis-mobile-on-premises-reports.md).

## <a name="3-apps"></a>3. Apps
En app er en samling af dashboards og rapporter, som er bygget specifikt til din organisation for at give adgang til vigtige målinger, der kan hjælpe med hurtigere og nemmere at træffe beslutninger på baggrund af data. I Power BI-tjenesten ([https://powerbi.com](https://powerbi.com)) er apps nemme at finde og installere. Når du har installeret dem, kan du se dem fra enhver enhed. 

![Ny navigation i Power BI](media/mobile-apps-find-content-mobile-devices/power-bi-mobile-apps.png)

Med apps hentes alle de opdateringer, som forfatteren laver, automatisk, og forfatteren styrer også en tidsplan for, hvor ofte dataene opdateres. Du skal ikke selv holde øje med, om du får hentet forfatterens ændringer.

Du kan komme tilbage til listen over appindhold ved at trykke på brødkrummepilen til højre for appnavnet.

![Ny navigation i Power BI](media/mobile-apps-find-content-mobile-devices/power-bi-it-spend-app-android.png)

Læs mere om [apps i Power BI-tjenesten](service-install-use-apps.md).

### <a name="get-an-app-on-a-mobile-device"></a>Hent en app på en mobilenhed
I Power BI-mobilappsene kan du se alle de apps, du allerede har installeret. En appejer kan sende dig et direkte link til en app. Når du klikker på linket, bliver appen hentet til din konto, og den åbnes i Power BI-mobilappen. 

I Power BI-tjenesten kan du gå til Microsoft AppSource for at søge efter andre apps, men ikke fra Power BI-mobilappsene. 

## <a name="4-shared-with-me"></a>4. Delt med mig
Her finder du de dashboards, som dine kolleger har delt med dig. Du kan filtrere efter ejeren af dashboardet, eller du kan søge efter det, du gerne vil finde. Hvis der er delt indhold, du besøger ofte, kan du markere det som favorit direkte fra **Delt med mig** ved at trykke på de tre prikker (...).

![Ny navigation i Power BI](media/mobile-apps-find-content-mobile-devices/power-bi-mobile-shared-with-me-fave.png)

## <a name="5-workspaces"></a>5. Arbejdsområder
*Apparbejdsområder* er testmiljøer i Power BI-tjenesten ([https://powerbi.com](https://powerbi.com)), hvor du kan samarbejde med dine kolleger om at oprette en samling af dashboards og rapporter. Derefter kan du distribuere samlingen som en *app*. 

I mobilappsene kan du se og interagere med dit indhold i et arbejdsområde, hvor du er medlem eller administrator. Du kan ikke publicere apps fra arbejdsområder i mobilappsene.

![Ny navigation i Power BI](media/mobile-apps-find-content-mobile-devices/power-bi-mobile-workspaces-home-android.png)

Læs mere om [apps i Power BI-tjenesten](service-install-use-apps.md).

## <a name="search"></a>Søg
Du kan altid søge efter dit Power BI-indhold fra siderne **Favoritter**, **Apps**, **Delt med mig** eller **Arbejdsområder**. I søgeresultaterne vises alle de dashboards, rapporter og apps, der matcher din søgning. 

![Ny navigation i Power BI](media/mobile-apps-find-content-mobile-devices/power-bi-mobile-search.png)

## <a name="next-steps"></a>Næste trin
* [Introduktion til Power BI](service-get-started.md)
* Har du spørgsmål? [Prøv at spørge Power BI-communityet](http://community.powerbi.com/)

