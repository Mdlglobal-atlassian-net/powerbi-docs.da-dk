---
title: Sådan er indhold organiseret i arbejdsområder i Power BI
description: Få mere at vide om arbejdsområder, der er samlinger af dashboards og rapporter, som er udviklet til at levere vigtige målepunkter for din organisation.
author: mihart
ms.reviewer: lukaszp
ms.service: powerbi
ms.subservice: powerbi-service
ms.topic: conceptual
ms.date: 03/10/2020
ms.author: mihart
LocalizationGroup: Consumers
ms.openlocfilehash: 6886bc628add44f94c91b77cada97abf81635e78
ms.sourcegitcommit: bcc42e938fa28abe433287fecb9abb28c253b6bb
ms.translationtype: HT
ms.contentlocale: da-DK
ms.lasthandoff: 03/26/2020
ms.locfileid: "80302287"
---
# <a name="collaborate-in-workspaces"></a>Samarbejd i et arbejdsområde

 *Arbejdsområder* er steder, hvor du kan samarbejde med kolleger om bestemt indhold. Arbejdsområder oprettes af *Power BI-designere* til at opbevare samlinger af dashboards, rapporter og apps. 

## <a name="types-of-workspaces"></a>Typer af arbejdsområder
I **Mit arbejdsområde** gemmes alt det indhold, du ejer og opretter. Tænk på det som din personlige sandkasse eller arbejdsområde til dit eget indhold. For mange Power BI-forbrugere vil **Mit arbejdsområde** vedblive med at være tomt, fordi deres job ikke involverer oprettelse af nyt indhold. Forbrugere er defineret som dem, der forbruger data, som er oprettet af andre, og bruger disse data til at træffe forretningsbeslutninger. Hvis du opretter indhold, kan du overveje at læse [Power BI-artiklerne til designere](../create-reports/index.yml) i stedet for.

**App-arbejdsområder** indeholder alt indhold til en specifik app. Når en *designer* opretter en app, samler vedkommende alt det indhold, der er nødvendigt for at bruge den pågældende app, og inkluderer det i appen. Dette omfatter: dashboards, rapporter, apps og datasæt. Det er ikke alle apps, der indeholder disse fire indholdselementer. En app kan indeholde blot ét dashboard eller tre af hver indholdstype eller endda 20 rapporter. Det afhænger af, hvad *designeren* inkluderer i appen. Det mest almindelige er, at app-arbejdsområder til *forbrugere* ikke indeholder datasæt.

<!--<art showing different wss> -->

## <a name="roles-in-the-workspaces"></a>Roller i arbejdsområderne

Roller bestemmer, hvem der kan gøre hvad i et arbejdsområde, så teams kan samarbejde.  Når du giver adgang til et nyt arbejdsområde, kan *designere* føje enkeltpersoner eller grupper til en af arbejdsområderollerne: **Fremviser**, **Medlem**, **Bidragyder** eller **Administrator**. 

Du kan som *forbruger* i Power BI interagere i arbejdsområder ved hjælp af rollen **Fremviser**. Når du har fremviserrollen kan du få vist og interagere med indhold (dashboards, rapporter og apps). <!--For a detailed list of what you can do as a *consumer* with the Viewer role, see [Viewer role in an organization with Premium](end-user-license.md#viewer-role-in-an-organization-with-a-premium-license).-->

## <a name="licensing-and-workspaces"></a>Licensering og arbejdsområder
Licensering spiller også en rolle, da licenseringen bestemmer, hvad du kan og ikke kan gøre i et arbejdsområde. For *forbrugere* betyder dette typisk, at din organisation har en Premium-licens, og at du har en gratis licens pr. bruger, og at arbejdsområdet gemmes i en Power BI Premium-kapacitet.  Hvis arbejdsområdet ikke er i en Premium-kapacitet, kan du hverken se eller interagere med det. Du kan få mere at vide under [Hvilken licens har jeg?](end-user-license.md).

## <a name="guest-users"></a>Gæstebrugere
Der kan være tilfælde, hvor du bliver inviteret til et arbejdsområde uden for din organisation. Du bliver i så fald en *gæstebruger*. *Gæstebrugere* kan få vist og interagere med indhold i det pågældende arbejdsområde. 





## <a name="next-steps"></a>Næste trin
* [Apps i Power BI](end-user-apps.md)    
* Har du spørgsmål? [Prøv at spørge Power BI-community'et](https://community.powerbi.com/)













