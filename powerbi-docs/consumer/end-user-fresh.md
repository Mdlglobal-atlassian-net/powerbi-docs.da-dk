---
title: Sådan sikrer Power BI, at dit indhold er opdateret
description: Få mere at vide om, hvordan Power BI sikrer, at du arbejder med den nyeste version af data, rapporter, dashboards og apps.
author: mihart
manager: kvivek
ms.service: powerbi
ms.custom: ''
ms.subservice: powerbi-consumer
ms.topic: conceptual
ms.date: 02/08/2019
ms.author: mihart
LocalizationGroup: Get started
ms.openlocfilehash: dbad2927b64966a459086531fbfbf3e3e5de2eab
ms.sourcegitcommit: 52aa112ac9194f4bb62b0910c4a1be80e1bf1276
ms.translationtype: HT
ms.contentlocale: da-DK
ms.lasthandoff: 09/16/2019
ms.locfileid: "70751667"
---
# <a name="your-content-is-up-to-date"></a>Dit indhold er opdateret
Som *forbruger* interagerer du med indhold, der er oprettet af *designere* og delt med dig. Du undrer dig måske over, om indholdet er opdateret, eller du vil måske blot gerne vide, hvornår indholdet senest blev opdateret. Det giver ro i sindet at vide, at du arbejder med det nyeste indhold.  
 
![Power BI-dashboard](media/end-user-consumer/power-bi-service.png)


Når du skal træffe beslutninger, skal du være sikker på, at du har de nyeste data. Hvad kan du gøre for at sikre, at du har det nyeste indhold? I de fleste tilfælde skal du slet ikke gøre noget. De apps, der er blevet delt med dig, bliver automatisk opdateret efter en tidsplan, som appdesigneren har defineret. Det samme gælder de dashboards og rapporter, der er delt med dig. Designeren sørger for, at indholdet er opdateret, og det sker enten manuelt eller automatisk efter en tidsplan.  

Hvis du er i tvivl om, hvorvidt dataene er opdateret, skal du kontakte designeren.

## <a name="how-to-locate-the-name-of-the-designer"></a>Sådan finder du navnet på designeren

### <a name="apps"></a>Apps

På appskærmbilledet kan du se både navnet på designeren samt den dato, hvor appen blev oprettet.  

1. Vælg **Apps** i venstre navigationsrude.

    ![venstre navigationsrude](media/end-user-fresh/power-bi-nav-apps.png)

    For hver app kan du se en titel og oprettelsesdatoen. 

2. Hvis du peger på appen, får du vist navnet på designeren. 

    ![2 apps, hvor den ene er valgt](media/end-user-fresh/power-bi-app.png)


### <a name="shared-with-me"></a>Delt med mig
På skærmbilledet **Delt med mig** kan du se navnet på indholdsejeren, og du kan se, hvilken dato indholdet blev delt med dig.

![delt skærm, der viser ændringsdato og ejer](media/end-user-fresh/power-bi-shared-new.png) 


## <a name="how-to-look-up-the-last-refresh-date"></a>Sådan ser du datoen for seneste opdatering
Hvis du vil vide, hvor opdateret indholdet er, kan du finde datoen for seneste opdatering for det meste indhold. 

### <a name="dashboard-tiles"></a>Dashboardfelter
For felter i dashboardet kan du se feltet i fokustilstand for at se et tidsstempel for seneste opdatering.

1. Vælg de tre prikker (...) på et felt på dashboardet, og vælg **Åbn i fokustilstand**.

    ![menu, der vises, når du har valgt de tre prikker](media/end-user-fresh/power-bi-focus.png)

2. Datoen for seneste opdatering vises i øverste højre hjørne. Hvis du ikke kan se datoen, kan du udvide browservinduet. 

    ![browservindue med visning af seneste opdatering](media/end-user-fresh/power-bi-last-refresh2.png)

### <a name="from-dashboards-and-reports"></a>Fra dashboards og rapporter
En anden måde, hvorpå du kan se datoen for seneste opdatering, er ved at vælge **Få vist relaterede**.  **Få vist relaterede** findes på den øverste menulinje i Power BI.

![Vælg Få vist relaterede i menuen](media/end-user-fresh/power-bi-view-related.png)

I ruden **Relateret indhold** kan du se oplysninger om seneste opdatering for det underliggende datasæt til dashboardet eller rapporten.

![Power BI-dashboard](media/end-user-fresh/power-bi-last-refresh.png)

## <a name="what-happens-if-an-app-is-deleted-by-the-designer"></a>Hvad sker der, hvis en app slettes af designeren?

Hvis en designer sletter en app, fjernes de dashboards og rapporter, der er knyttet til appen, automatisk fra Power BI-arbejdsområdet. De er ikke længere tilgængelige, og appen vises ikke i navigationsruden.


## <a name="subscribe-to-see-changes"></a>Abonner for at se ændringer
En anden måde at holde indholdet opdateret på, er at abonnere på en rapport eller et dashboard. I stedet for at logge på for at åbne en rapport eller et dashboard, kan du i Power BI angive, at du vil have tilsendt et snapshot efter din valgte tidsplan.  Du kan få mere at vide om dette i [abonnere på dashboards og rapporter](end-user-subscribe.md).

## <a name="set-data-alerts"></a>Indstil databeskeder
Vil du have besked, hvis dataene ændres over eller under en grænse, du har angivet? [Opret en databesked](end-user-alerts.md).  Det er nemt at holde dig opdateret ved hjælp af databeskeder. Brug databeskeder til at få Power BI til at sende dig en mail, hvis en værdi i en rapport når over eller under en bestemt grænse.  Det kan f.eks. være, hvis lagerbeholdningen af en vare når under 25, eller hvis salget overstiger et mål.  

## <a name="next-steps"></a>Næste trin
[Opret en databesked](end-user-alerts.md)    
[abonner på dashboards og rapporter](end-user-subscribe.md)    
[Vis relateret indhold](end-user-related.md)    
