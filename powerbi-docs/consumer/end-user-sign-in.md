---
title: Log på, og log af
description: Få mere at vide om, hvordan du logger på Power BI-tjenesten på internettet, og hvordan du logger af.
author: mihart
manager: kvivek
ms.reviewer: ''
ms.custom: ''
ms.service: powerbi
ms.subservice: powerbi-consumer
ms.topic: conceptual
ms.date: 01/24/2019
ms.author: mihart
LocalizationGroup: Getting started
ms.openlocfilehash: 328010a97825f84e103a1100c8783cd02769d67f
ms.sourcegitcommit: 81ba3572531cbe95ea0b887b94e91f94050f3129
ms.translationtype: HT
ms.contentlocale: da-DK
ms.lasthandoff: 06/06/2019
ms.locfileid: "66750954"
---
# <a name="sign-in-to-power-bi-service"></a>Log på Power BI-tjenesten

## <a name="power-bi-accounts"></a>Power BI-konti
Du skal have en konto, før du kan logge på Power BI. Du kan få en Power BI-konto på to måder. Den første er, når din virksomhed køber Power BI-licenser til sine medarbejdere. Den anden er, når enkeltpersoner tilmelder sig gratis prøveversioner eller personlige licenser. Denne artikel omhandler det første scenarie.

## <a name="sign-in-for-the-first-time"></a>Log på for første gang

### <a name="step-one-open-a-browser"></a>Trin 1: Åbn en browser
Power BI-tjenesten kører i en browser.  Så trin 1 er at åbne din foretrukne browser og skrive **app.powerbi.com**.

![browserfelt med skrivning](media/end-user-sign-in/power-bi-sign-in.png)

### <a name="step-two-type-your-email-address"></a>Trin 2: Skriv din mailadresse
Første gang, du logger på, bliver du bedt om at angive din mailadresse.  Dette er den arbejds- eller skolemailadresse, der blev brugt under tilmeldingen til Power BI.  

Se efter en mail fra din Power BI-administrator i din indbakke. De fleste administratorer sender dig en velkomstmail, som indeholder en midlertidig adgangskode. Brug denne mailkonto til at logge på. 

![browserfelt med skrivning](media/end-user-sign-in/power-bi-email2.png)


 
### <a name="step-three-create-a-new-password"></a>Trin 3: Opret en ny adgangskode
Hvis Power BI-administratoren har sendt dig en midlertidig adgangskode, skal du angive den i feltet **Nuværende adgangskode**. Hvis du ikke har modtaget denne adgangskode i en mail, skal du kontakte Power BI-administratoren.

![mailadresse skrevet i logonfeltet](media/end-user-sign-in/power-bi-login2.png)

Power BI kan huske dine legitimationsoplysninger, så du behøver ikke at angive dit brugernavn (mailadresse), næste gang du logger på. 

### <a name="step-four-review-your-home-page"></a>Trin 4: Gennemse siden Start
Power BI åbner siden **Start**, første gang du logger på. Hvis siden **Start** ikke åbnes, kan du vælge den i navigationsruden til venstre. 

![mailadresse skrevet i logonfeltet](media/end-user-sign-in/power-bi-home-select.png)

Du kan se alt det indhold, du har tilladelse til at bruge, på siden Start. I første omgang er der måske ikke så meget indhold på siden Start, men bare rolig, det ændres, i takt med at du begynder at bruge Power BI med dine kolleger. 

![mailadresse skrevet i logonfeltet](media/end-user-sign-in/power-bi-home2.png)

Hvis du ikke vil have Power BI til at åbne siden Start, kan du [angive et **udvalgt** dashboard eller en udvalgt rapport](end-user-featured.md), der åbnes i stedet. 

## <a name="safely-interact-with-content"></a>Sikker interaktion med indhold
Som ***forbruger*** kan andre dele indhold med dig, og du interagerer med det pågældende indhold for at udforske dataene og træffe forretningsbeslutninger.  Du behøver ikke bekymre dig, når du filtrerer, laver udsnit, abonnerer, eksporter og tilpasser størrelsen – dit arbejde påvirker ikke det underliggende datasæt eller det oprindelige delte indhold (dashboards og rapporter). Power BI er et sikkert område til at udforske og eksperimentere. Det betyder ikke, at du ikke kan gemme dine ændringer. Det kan du. Men disse ændringer påvirker kun **din** visning af indholdet. Og det er lige så let som at klikke på en knap at vende tilbage til den oprindelige standardvisning.

## <a name="sign-out-of-power-bi-service"></a>Log af Power BI-tjenesten
Når du lukker eller logger af Power BI, gemmes dine ændringer, så du kan fortsætte, hvor du slap.

Du lukker Power BI ved blot at lukke den browserfane, du arbejder under. 

![vælg x for at lukke fanen](media/end-user-sign-in/power-bi-close.png) 

Hvis du deler en computer, anbefaler vi, at du logger af, hver gang du lukker Power BI.  Hvis du vil logge af, skal du vælge dit profilbillede i øverste højre hjørne og vælge **Log af**. Ellers skal du blot lukke browserfanen, når du er færdig.

![valgt profil](media/end-user-sign-in/power-bi-sign-out.png) 

## <a name="troubleshooting-and-considerations"></a>Fejlfinding og overvejelser
- Hvis du har tilmeldt dig Power BI som enkeltperson, skal du logge på med den mailadresse, du brugte til tilmeldingen.

- Hvis du bruger Power BI med mere end én konto, bliver du bedt om at vælge en konto på en liste og angive en adgangskode, når du logger på. 

## <a name="next-steps"></a>Næste trin
[Få vist en Power BI-app](end-user-app-view.md)
