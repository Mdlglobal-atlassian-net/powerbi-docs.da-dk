---
title: "Oversigt over brugerhåndbog til Power BI-rapportserver"
description: "Velkommen til brugerhåndbogen til Power BI-rapportserver, der er en placering i det lokale miljø til lagring og administration af dine Power BI- og mobilrapporter samt dine sideinddelte rapporter."
services: powerbi
documentationcenter: 
author: maggiesMSFT
manager: kfile
backup: 
editor: 
tags: 
qualityfocus: no
qualitydate: 
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 11/01/2017
ms.author: maggies
ms.openlocfilehash: 9b9fc6e9d93fb5e38eb8d0fb5606e4cef1d78940
ms.sourcegitcommit: 99cc3b9cb615c2957dde6ca908a51238f129cebb
ms.translationtype: HT
ms.contentlocale: da-DK
ms.lasthandoff: 11/13/2017
---
# <a name="user-handbook-overview-for-power-bi-report-server"></a>Oversigt over brugerhåndbog til Power BI-rapportserver
Velkommen til brugerhåndbogen til Power BI-rapportserver, der er en placering i det lokale miljø til lagring og administration af dine Power BI- og mobilrapporter samt dine sideinddelte rapporter.

![](media/user-handbook-overview/web-portal.png)

Power BI-rapportserver består også af en række produkter og oplevelser, der arbejder sammen om at gøre dine data levende:

* En [webportal](#web-portal), du kan se i alle moderne browsere. Rapporter og KPI'er er organiseret og vises i mapper på webportalen, og du kan markere dem som favoritter. Du kan også gemme Excel-projektmapper der.
* [Power BI-rapporter](#power-bi-reports) oprettet med Power BI Desktop, som du kan få vist på webportalen eller i Power BI-mobilappsene.
* [Sideinddelte rapporter](#paginated-reports) – dokumenter med moderne udseende og fast layout, der er optimeret til udskrivning, og med værktøjer til at oprette dem.

Nedenfor kan du læse mere om dem.

## <a name="web-portal"></a>Webportal
![](media/user-handbook-overview/web-portal.png)

Hoveddøren til Power BI-rapportserver er en moderne webportal, som du kan få vist i alle moderne browsere. Du kan få adgang til alle dine rapporter og KPI'er på den nye portal.

Webportalen kan indeholde din organisations brugerdefinerede branding, og du kan få vist KPI'er direkte på webportalen. KPI'er kan give et overblik over vigtige forretningsmæssige målepunkter i browseren, så du ikke behøver at åbne en rapport.

Indholdet på webportalen er organiseret i mapper, og i hver mappe er det organiseret efter type: Power BI-rapporter, mobilrapporter, sideinddelte rapporter og KPI'er plus Excel-projektmapper. Du kan mærke dine favoritrapporter og -KPI'er. De indsamles alle i mappen Favoritter, så du hurtigt kan finde dem.

## <a name="power-bi-reports"></a>Power BI-rapporter
![](media/user-handbook-overview/powerbi-reports.png)

En Power BI-rapport er en visning med flere perspektiver af et datasæt med visualiseringer, som repræsenterer forskellige resultater og indsigter fra dette datasæt. En rapport kan indeholde en enkelt visualisering eller sider fulde af visualiseringer. Afhængigt af din rolle kan du være en, der oprettet rapporter, og/eller du kan være en, der får vist og interagerer med rapporter.

Rapporter er baseret på et enkelt datasæt. Visualiseringerne i en rapport repræsenterer hver en lille bid oplysninger. Visualiseringerne er desuden ikke statiske: En rapport er som et dashboard, blot i endnu højere grad. Den er interaktiv og kan tilpasses, og visualiseringerne opdateres, når de underliggende data ændres.

* Hvis du er forfatter af en rapport kan du tilføje og fjerne data, tilføje eller omarrangere visualiseringer eller ændre visualiseringstyper.
* Hvis du kun kan få vist en rapport, kan du sortere og anvende filtre og udsnit, i takt med at du gennemgår dataene for at udforske indsigt og leder efter svar.

Du kan oprette Power BI-rapporter med en særlig version af Power BI Desktop. Download [Microsoft Power BI Desktop](https://go.microsoft.com/fwlink/?linkid=837581) (optimeret til Power BI-rapportserver – oktober 2017 GA).

## <a name="paginated-reports"></a>Sideinddelte rapporter
![](media/user-handbook-overview/paginated-reports.png)

Sideinddelte rapporter er rapporter i dokumentstil, hvor jo flere data du har, desto flere rækker er der i tabellerne, og desto flere sider er der i rapporten. Det er fantastisk til at oprette dokumenter med fast layout og perfekte pixel, der er optimeret til udskrivning, f.eks. PDF- og Word-filer.

Du kan oprette disse sideinddelte rapporter ved hjælp af [Report Builder](https://docs.microsoft.com/sql/reporting-services/report-builder/report-builder-in-sql-server-2016) eller Rapportdesigner i [SQL Server Data Tools (SSDT)](https://docs.microsoft.com/sql/reporting-services/tools/reporting-services-in-sql-server-data-tools-ssdt).

## <a name="next-steps"></a>Næste trin
[Installér Power BI Desktop optimeret til Power BI-rapportserver](install-powerbi-desktop.md)  
[Hurtig start: Sideinddelte rapporter](quickstart-create-paginated-report.md)  
[Hurtig start: Power BI-rapporter](quickstart-create-powerbi-report.md)

Har du flere spørgsmål? [Prøv at spørge Power BI-community'et](https://community.powerbi.com/)

