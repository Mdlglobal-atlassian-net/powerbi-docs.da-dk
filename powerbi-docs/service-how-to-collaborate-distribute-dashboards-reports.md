---
title: Måder at dele dit arbejde på
description: I Power BI kan du samarbejde om og dele dashboards, rapporter, felter og apps på forskellige måder. Hver har særskilte fordele.
author: maggiesMSFT
ms.author: maggies
manager: kfile
ms.reviewer: lukaszp
ms.service: powerbi
ms.component: powerbi-service
ms.topic: conceptual
ms.date: 01/08/2019
LocalizationGroup: Share your work
ms.openlocfilehash: ec1cfdc02f64db0adf3554c970a87ede35344723
ms.sourcegitcommit: b3af4f7ef486c95cea173caea5a31d0472816ddd
ms.translationtype: HT
ms.contentlocale: da-DK
ms.lasthandoff: 01/09/2019
ms.locfileid: "54136547"
---
# <a name="ways-to-share-your-work-in-power-bi"></a>Måder at dele dit arbejde i Power BI på

Du har oprettet dashboards og rapporter. Måske har du også samarbejdet med kolleger om dem. Du vil du gerne have, at andre kan få adgang til dem. Hvordan distribueres de på bedste vis?

I denne artikel sammenligner vi disse muligheder for at samarbejde og dele i Power BI:

* Samarbejde med kolleger om at oprette relevante rapporter og dashboards i *arbejdsområder*.
* Gruppering af disse dashboards og rapporter i *apps* og publicering af dem til en større gruppe eller hele organisationen.
* Deling af dashboards eller rapporter med nogle få personer, fra tjenesten eller Power BI-mobilapps.
* Udskrivning af rapporter.
* Integrer rapporter på sikre portaler eller offentlige websteder.

Uanset hvilken indstilling du vælger, skal du bruge en [Power BI Pro-licens](service-features-license-type.md) for at dele, ellers skal indholdet være i [Premium-kapacitet](service-premium.md). Licenskrav varierer alt efter kollegerne, der får vist dine dashboards, afhængigt af din valgte indstilling. De følgende afsnit går længere ned i detaljen. 

![Apps i Power BI-tjenesten](media/service-how-to-collaborate-distribute-dashboards-reports/power-bi-apps-home-blog.png)

*Apps i Power BI-tjenesten*

## <a name="collaborate-with-coworkers-in-a-workspace"></a>Samarbejd med kolleger i et arbejdsområde

Når teams arbejder sammen, skal de have adgang til de samme dokumenter, så de kan samarbejde hurtigere. Arbejdsområder i Power BI udgør det sted, hvor teams mødes og deler ejerskabet og administrationen af de dashboards, rapporter, datasæt og projektmapper, der er vigtige for dem. Nogle gange organiserer Power BI-brugere deres arbejdsområder baseret på organisationens strukturer, og andre gange opretter de dem til specifikke projekter. Andre organisationer bruger stadig flere arbejdsområder til at gemme forskellige versioner af rapporter eller dashboards, de bruger. 

I arbejdsområder findes der roller, der bestemmer, hvilke tilladelser dine kolleger har. Du kan bruge disse roller til at bestemme, hvem der kan administrere hele arbejdsområdet eller levere indhold til det.

![Arbejdsområder](media/service-how-to-collaborate-distribute-dashboards-reports/power-bi-apps-workspaces.png)

Nogle brugere lægger indhold i deres Mit arbejdsområde og deler det. Arbejdsområder er mere velegnet til samarbejde end Mit arbejdsområde, da de gør det muligt at eje indhold i fællesskab. Du og hele dit team kan nemt foretage opdateringer eller give andre adgang. Mit arbejdsområde er mest velegnet til enkeltpersoner til skiftende eller personligt indhold.

Lad os forestille os, at du har et færdigt dashboard, du skal dele med dine kollegaer. Hvordan kan du bedst give dem adgang til dashboardet? Svaret afhænger af en række faktorer. Hvis en bestemt kollega skal eje dashboardet og holde det opdateret eller skal have adgang til alt indhold i arbejdsområdet, kan den bedste løsning være at føje dem til arbejdsområdet. Hvis din kollega bare skal se dashboardet og ikke alt indholdet i arbejdsområdet, kan du igen vælge mellem en række alternativer. Hvis dashboardet er en del af et større indholdssæt, du skal distribuere til mange kollegaer, er den bedste løsning sandsynligvis at publicere en app. Men hvis kollegaen bare skal bruge dette ene dashboard, skal du overveje at dele dashboardet.

Læs mere om [oprettelse af arbejdsområder](service-create-workspaces.md).

**Vidste du det?** Power BI udgiver en ny prøveversion af arbejdsområdeoplevelsen. Læs [Opret nye arbejdsområder (prøveversion)](service-create-the-new-workspaces.md) for at se, hvordan arbejdsområder ændres i fremtiden. 

## <a name="distribute-data-and-insights-by-creating-an-app"></a>Distribuer data og indsigt ved at oprette en app

Lad os sige, at du gerne vil distribuere dit dashboard til en bred målgruppe. Du og dine kolleger har oprettet et *arbejdsområde*, derefter har I oprettet og forfinet dashboards, rapporter og datasæt i arbejdsområdet. Nu vælger du de pågældende dashboards og rapporter og publicerer dem som en app – enten til en gruppe eller til hele din organisation.

![Ikonet Publicer app](media/service-how-to-collaborate-distribute-dashboards-reports/power-bi-app-publish-600.png)

Det er nemt at finde og installere apps i Power BI-tjenesten ([https://powerbi.com](https://powerbi.com)). Du kan sende virksomhedens brugere et direkte link til appen, eller de kan søge efter den i AppSource. Hvis din Power BI-administrator giver dig tilladelser, kan du automatisk installere en app på dine kollegers Power BI-konti. Læs mere om at [publicere dine apps](service-create-distribute-apps.md).

Efter de har installeret en app, kan de få den vist i deres browser eller mobilenhed.

Dine brugere kan få vist din app ved enten også at have Power BI Pro-licens, eller ved at appen er lagret i en Power BI Premium-kapacitet. Læs [Hvad er Power BI Premium?](service-premium.md) for at få flere oplysninger.

Du kan også publicere apps til personer uden for organisationen. De kan få vist og interagere med appindholdet, men de kan ikke dele det med andre.

## <a name="share-dashboards-and-reports"></a>Del dashboards og rapporter

Lad os sige, at du har færdiggjort et dashboard og en rapport i dit eget Mit arbejdsområde eller i et arbejdsområde, og du vil give få personer adgang til indholdet. Du kan vælge at *dele* indholdet. 

![Delingsikon](media/service-how-to-collaborate-distribute-dashboards-reports/power-bi-share-in-situ.png)

Du skal have en Power BI Pro-licens for at dele dit indhold, og det samme skal de bruger, du deler det med, eller også skal indholdet være tilgængeligt i et arbejdsområde i [Premium-kapacitet](service-premium.md). Når du deler et dashboard eller en rapport, kan modtagerne få det vist og interagere med indholdet, men de kan ikke redigere det. De kan se de samme data, som du kan se i dashboardet og rapporterne, medmindre sikkerhed på rækkeniveau (RLS) anvendes på det underliggende datasæt. Kollegerne, du deler indholdet med, kan dele det med deres kolleger, hvis du giver dem lov til det. 

Du kan også dele med brugere uden for din organisation. De kan også få vist og interagere med dashboardet eller rapporten, men de kan ikke dele det. 

Flere oplysninger om [deling af dashboards og rapporter ](service-share-dashboards.md) fra Power BI-tjenesten. Du kan også føje et filter til et link og [dele en filtreret visning af din rapport](service-share-reports.md).

## <a name="annotate-and-share-from-the-power-bi-mobile-apps"></a>Anmærk og del fra Power BI-mobilapps

Du kan i Power BI-mobilapps til iOS- og Android-enheder anmærke et felt, rapport eller visuelt element og derefter dele det med alle pr. mail.

![Anmærk og del i mobilappsene](media/service-how-to-collaborate-distribute-dashboards-reports/power-bi-iphone-annotate.png)

Du kan dele et snapshot af feltet, rapporten eller dit visual, og modtagerne ser det, præcist som det var, da du sendte mailen. Mailen indeholder også et link til dashboardet eller rapporten. Hvis modtagerne har en Power BI Pro-licens, eller hvis indholdet er i [Premium-kapacitet](service-premium.md), og du allerede har delt objektet med dem, kan de åbne det. Du kan sende snapshots af felter til alle – ikke kun til kolleger på samme maildomæne.

Flere oplysninger om [anmærkning og deling af felter, rapporter og visuelle elementer](consumer/mobile/mobile-annotate-and-share-a-tile-from-the-mobile-apps.md) fra iOS- og Android-mobilapps.

Du kan også [dele et snapshot af et felt](consumer/mobile/mobile-windows-10-phone-app-get-started.md) fra Power BI-appen til Windows 10-enheder.

## <a name="print-or-save-as-pdf-or-other-static-file"></a>Udskriv eller gem som pdf-fil eller en anden statisk fil

Du kan udskrive eller gemme som pdf-fil (eller andre statiske filformatet), et helt dashboard, dashboardfelt, rapportside eller visualisering fra Power BI-tjenesten. Rapporter kan kun udskrives med én side ad gangen – du kan ikke udskrive hele rapporten på en gang. Mere om at [udskrive eller gemme som en statisk fil](consumer/end-user-print.md).

## <a name="embed-reports-in-secure-portals-or-public-websites"></a>Integrer rapporter på sikre portaler eller offentlige websteder

Du kan integrere Power BI-rapporter på portaler eller websteder, hvor dine brugere forventer at se dem.  

Indstillingerne **Integrer i SharePoint Online** og **Integrer** i Power BI-tjenesten giver dig mulighed for at integrere rapporter for dine interne brugere på en sikker måde. Indstillingen Integrer i SharePoint Online fungerer sammen med Power BI-webdelen til SharePoint Online og giver dig mulighed for at bruge enkeltlogon med kontrol over, hvordan rapporten integreres. Indstillingen Integrer fungerer sammen med en hvilken som helst portal eller et hvilket som helst websted, der understøtter integrering af indhold ved hjælp af en URL-adresse eller en iFrame. Uanset hvilken indstilling du vælger, sikrer de begge, at alle tilladelser og datasikkerhed gennemtvinges, før en bruger får vist indhold. Den person, der får vist rapporten, skal have den rette licens. Flere oplysninger om indstillingerne [Integrer i SharePoint Online](service-embed-report-spo.md) og [Integrer](service-embed-secure.md) i Power BI.

Med **Publicer på internettet** kan du publicere Power BI-rapporter på hele internettet ved at integrere interaktive visualiseringer i blogindlæg, på websteder, på sociale medier og andre steder til onlinekommunikation på en hvilken som helst enhed. Alle på internettet kan få vist dine rapporter, og du har ingen kontrol over, hvem der kan se, hvad du har publiceret. Modtagerne skal ikke bruge en Power BI-licens. Publicering til internettet er kun tilgængeligt for rapporter, som du kan redigere. Du kan ikke publicere rapporter til internettet, hvis de er delt med dig, eller hvis de er i en app. Mere om [publicering på internettet](service-publish-to-web.md).

>[!Warning]
>Brug kun [Publicer på internettet](service-publish-to-web.md), hvis du vil dele indhold offentligt, ikke til deling internt.

## <a name="next-steps"></a>Næste trin

* [Del dashboards med kolleger og andre](service-share-dashboards.md)
* [Opret og publicer en app i Power BI](service-create-distribute-apps.md)
* [Integrer en rapport på en sikker portal eller et websted](service-embed-secure.md)

Har du feedback? Indsend dine forslag på [webstedet for Power BI-community'et](https://community.powerbi.com/).

Har du flere spørgsmål? [Prøv at spørge Power BI-community'et](http://community.powerbi.com/)
